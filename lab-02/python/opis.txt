Sustav radi tako da se za svaku lozinku računa njen sažetak pomoću kriptografske funkcije sažetka "Bcrypt".
Kod hash-iranja za svaku lozinku stvara se nova slučajna vrijednost "salt". Umjesto lozinke na disk se
sprema rezultat funkcije izračuna sažetka koji u sebi sprema generiranu slučajnu vrijednost "salt".

Kod prijave korisnik unosi lozinku. Sustav dohvaća spremljeni sažetak lozinke tog korisnika s diska.
Koristeći istu slučajnu vrijednost "salt" kao kod spremljenog sažetka, računa se sažetak lozinke koja je
unesena kod prijave. Nakon toga uspoređuju se izračunati sažetak sa sažetkom koji je spremljen na disku,
ako su jednaki, unesena lozinka je ispravna i prijava je uspješna, suprotno ako sažetci nisu jednaki,
unesena lozinka nije ispravna te prijava nije uspješna.

Za generiranje slučajne vrijednost "salt" koristi se generator ugrađen u paketu "bcrypt" koji koristi 12 rundi.

Tajnost lozinki je osigurana jer se ne spremaju lozinke nego sažetci lozinka. Također zato što se kod svake lozinke
koristi nova slučajna vrijednost "salt" te nije moguće vidjeti dva ista sažetka pa saznati da su korištene iste lozinke.

Kod unosa lozinka u konzoli ne prikazuju se znakovi koje korisnik unosi kako bi se pružala veća sigurnost kod samog unosa.

Lozinke moraju biti duljine od 8 do 50 znakova. Lozinke se također moraju sastojati od najmanje jednog
velikog slova, jedne znamenke i jednog specijalnog znaka ([@$!%*#?&]). Ovo povećava kompleksnost lozinki
te samim time otežava napade pogađanja lozinki.

Ako se prisili korisnika da promijeni lozinku nije mu moguće opet staviti istu lozinku nego mora odabrati neku
novu lozinku.

U prezentaciji se spominju zaštite gdje se nakon svakog neuspjelog pokušaja upisivanja lozinke povećava vrijeme čekanja,
da se nakon određenog broja neuspjelih pokušaja korisnik blokira i da se periodički traži promjena lozinku, te zaštite 
nisu implementirane u ovim alatima. Razlog tome je što datoteka koja sprema korisničke račune na disk nije kriptirana te 
ako bi se u njoj spremali podatci pomoću kojih bi se ostvarile ove zaštite, napadač bi mogao jednostavno promijeniti te 
vrijednosti u toj datoteci te na jednostavan način zaobići te zaštite.

===========================
===        UPUTE        ===
===========================

Za pokretanje programa potrebno je instalirati python paket "bcrypt" i njegove ovisnosti.
Za ovisnosti su dane naredbe u svim shell skriptama ovisno o linux distribuciji.

Upute su također opisane u datoteci "upute.sh".
Demonstracija programa pokreće se izvođenjem skripte "upute.sh".
Za oba alata, usermgmt i login, napravljene su skripte "login.sh" i "usermgmt.sh" preko kojih se mogu pokrenuti.
Alat login prima jedan argument, korisničko ime.
Alat usermgmt prima dva argumenta, prvi je naredba [add|passwd|forcepass|del], a drugi je korisničko ime.
